\documentclass[a5j,12pt]{ltjtarticle}

\usepackage{hyperref}
\usepackage[noto-otf,match]{luatexja-preset}
\title{龐居士語錄}
\author{于頔}

\begin{document}

\maketitle

\section{中国語・簡体字}

襄州居士龐蘊。字道玄。衡州衡陽縣人也。世本儒業。
少悟塵勞。志求真諦。唐貞元初。謁石頭禪師。乃問。
不與萬法為侶者是甚麼人。頭以手掩其口。豁然有省。
一日。石頭問曰。子見老僧以來。日用事作麼生。士曰。
若問日用事。即無開口處。頭曰。知子恁麼方始問子。
士乃呈偈曰。日用事無別。唯吾自偶諧。頭頭非取捨。
處處沒張乖。朱紫誰為號。丘山絕點埃。神通并妙用。
運水與搬柴。頭然之曰。子以緇耶。素耶。士曰。願從所慕。遂不剃染。

\end{document}
